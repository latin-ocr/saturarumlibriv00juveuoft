82 D. 1vxn IVVENALIS

multos porro vides, quos saepe clusus ad ipsum
creditor introitum solet expectare macelli,

et quibus in solo vivendi causa palato est.
egregius cenat meliusque miserrimus horum

et cito casurus iam perlucente ruina.

interea gustus elementa per omnia quaerunt
numquam animo pretiis opstantibus ; interius si
adtendas, magis illa iuvant quae pluris ementur.
ergo haut difficile est perituram arcessere summam
lancibus oppositis vel matris imagine fracta,

et quadringentis nummis condire gulosum
fictile3 sic veniunt ad miscillanea ludi.

refert ergo quis haec eadem paret3 in Rutilo nam
luxuria est, in Ventidio laudabile nomen

sumit et a censu famam trahit. illum ego iure
despiciam, qui scit quanto sublimior Atlans
omnibus in Libya sit montibus, hic tamen idem
ignoret quantum ferrata distet ab arca

sacculus. e caelo descendit γνῶθι σεαυτὸν
figendum et memori tractandum pectore, sive
coniugium quaeras vel sacri in parte senatus
esse velis—neque enim loricam poscit Achillis
Thersites, in qua se traducebat Vlixes—
ancipitem seu tu magno discrimine causam
protegere adfectas, te consule, dic tibi qui sis,
orator vehemens an Curtius et Matho buccae.
noscenda est mensura sui spectandaque rebus

in summis minimisque, etiam cum piscis emetur,
ne mullum cupias, cum sit tibi gobio tantum

in loculis. quis enim te deficiente crumina

et crescente gula manet exitus, aere paterno

ac rebus mersis in ventrem faenoris atque
argenti gravis et pecorum agrorumque capacem ἶ)
talibus a dominis post cuncta novissimus exit
anulus, et digito mendicat Pollio nudo.

10

15

20

25

30

35

40

