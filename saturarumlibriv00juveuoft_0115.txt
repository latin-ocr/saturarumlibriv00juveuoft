SATVRA VI 33

si iubeat coniunx, durum est conscendere navem,
tunc sentina gravis, tunc summus vertitur aer :
quae moechum sequitur, stomacho valet. illa maritum 100
convomit, haec inter nautas et prandet et errat
per puppem et duros gaudet tractare rudentis.
qua tamen exarsit fornia, qua capta iuventa
Eppia Ρ quid vidit propter quod ludia (lici
sustinuit Ρ nam Sergiolus iam radere guttur , 105
coeperat et secto requiem sperare lacerto 3 .
praeterea multa iu facie deformia, sicut
attritus galea mediisque in naribus ingens
gibbus et acre malum semper stillantis ocelli.
sed gladiator erat : facit hoc illos Hyacinthos, 110
hoe pueris patriaeque, hoe praetulit illa sorori
atque viro. ferrum est quod amant. hic Sergius idem
accepta rude coepisset Veiento videri.
quid privata domus, quid fecerit Eppia, curas ?
respice rivales divorum, Claudius audi 115
quae tulerit. dormire virum eum senserat uxor,
ausa Palatino tegetem praeferre cubili,
sumere nocturnos meretrix Augusta cucullos
linquebat comite ancilla non amplius una
et nigrum flavo crinem abscondente galero. 120
intravit calidum veteri centone lupanar
et cellam vacuam atque suam, tunc nuda papillis
prostitit auratis titulum mentita Lyciscae
ostenditque tuum, generose Britannice, ventrem3
excepit blanda intrantis atque aera poposcit. 125
[ac resupina iacens multorum absorbuit ictus]
mox lenone suas iam dimittente puellas
tristis abit, et quod potuit tamen ultima cellam
clausit, adhuc ardens rigidae tentigine volvae,
et lassata viris necdum satiata recessit, 130
obscurisque genis turpis fumoque lucernae
foeda lupanaris tulit ad pulvinar odorem.

3

