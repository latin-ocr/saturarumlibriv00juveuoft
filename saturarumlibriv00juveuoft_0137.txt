SATvnA VII 55

empturus pueros argentum murrina villas3
spondet enim Tyrio stlattaria purpura filo.
et tamen est illis hoc utile. purpura vendit 135
causidicum, vendunt amethystina3 convenit illi
et strepitu et facie maioris vivere census,
sed finem inpensae non servat prodiga Roma.
fidimus eloquio? Ciceroni nemo ducentos
nunc dederit nummos, nisi fulserit anulus ingens. 140
respicit haec primum qui litigat, an tibi servi
octo, decem comites, an post te sella, togati
ante pedes. ideo conducta Paulus agebat
sardonyche, atque ideo pluris quam Gallus agebat, ’
quam Basilus. rara in tenui facundia panno. 145
quando licet Basilo flentem producere matrem Ῥ
quis bene dicentem Basilum ferat? accipiat te
Gallia vel potius nutricula causidicorum
Africa, si placuit mercedem ponerc linguae.
declamare doces ἱ) o ferrea pectora Vetti, 150
cum perimit saevos classis numerosa tyrannos
nam quaecumque sedens modo legerat, haec eadem stans
perferet atque eadem cantabit versibus isdem3
occidit miseros crambe repetita magistros.
quis color et quod sit causae genus atque ubi summa 155
quaestio, quae veniant diversae forte sagittae,
nosse volunt omnes, mercedem solvere nemo.
‘ mercedem appellas ⁴? quid enim scio ? ' ‘ culpa docentis
scilicet arguitur, quod laevae parte mamillae
nil salit Arcadico iuveni, cuius mihi sexta 160
quaque die miserum dirus caput Hannibal inplet,
quidquid id est de quo deliberat, an petat urbem
a Cannis, an post nimbos et fulmina cautus
circumagat madidas a tempestate cohortes.
quantum vis stipulare et protinus accipe, quid do, 165
ut totiens illum pater audiat? ³ haec alii sex
vel plures uno conclamant ore sophistae

