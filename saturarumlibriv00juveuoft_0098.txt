16 D. IVNII IVVENALIS

res angusta domi, sed Romae durior illis
conatus : magno hospitium miserabile, magno
servorum ventres, et frugi cenula magno.
fictilibus cenare pudet, quod turpe negabis
translatus subito ad Marsos mensamque Sabellam
contentusque illic Veneto duroque cucullo.
pars magna Italiae est, si verum admittimus, in qua
nemo togam sumit nisi mortuus. ipsa dierum
festorum herboso colitur si quando theatro
maiestas tandemque redit ad pulpita notum
exodium, cum personae pallentis hiatum
in gremio matris formidat rusticus infans,
aequales habitus illic similesque videbis
orchestram et populum, clari velamen honoris
sufficiunt tunicae summis aedilibus albae.
hic ultra vires habitus nitor, hic aliquid plus
quam satis est interdum aliena sumitur arca.
commune id vitium est, hic vivimus ambitiosa
paupertate omnes. quid te moror Ρ omnia Romae
cum pretio. quid das, ut Cossum aliquando salutes Ρ
ut te respiciat clauso Veiento labello Ρ
ille metit barbam, crinem hic deponit amati ;
plena domus libis venalibus : accipe et istud
fermentum tibi habe. praestare tributa clientes
cogimur et cultis augere peculia servis.

quis timet aut timuit gelida Praeneste ruinam
aut positis nemorosa inte? iuga Volsiniis aut
simplicibus Gabiis aut proni Tiburis arce Ρ
nos urbem colimus tenui tibicine fultam
magna parte sui 3 nam sic labentibus obstat
vilicus, et veteris rimae cum texit hiatum,
securos pendente iubet dormire ruina.
vivendum est illic ubi nulla incendia, nulli
nocte metus. iam poscit aquam, iam frivola transfert
Vcalegon, tabulata tibi iam tertia fumant ι

165

170

175

180

185

190

195

