92 Ι). IVNII IVVENALIS

LIBER QVINTVS

SATVRA XIII

Exemplo quodcumque malo committitur, ipsi
displicet auctori. prima est haec ultio quod se
iudice nemo nocens absolvitur, improba quamvis
gratia fallaci praetoris vicerit urna.

quid sentire putas omneS, Calvine, receuti

de scelere et fidei violatae crimine ’ἓ sed nec
tam tenuis census tibi contigit, ut mediocris
iacturae te mergat onus, nec rara videmus

quae pateris3 casus multis hic cognitus ac iam
tritus et e medio fortunae ductus acervo.
ponamus nimios gemitus. flagrantior aequo
non debet dolor esse viri nec vulnere maior.

tu quamvis levium minimam exiguamque malorum
particulam vix ferre potes spumantibus ardens
visceribus, sacrum tibi quod non reddat amicus
depositum ⁴? stupet haec qui iam post terga reliquit
sexaginta annos Fonteio consule natus ’ἓ

an nihil in melius tot rerum proficit usu ‘?

magna quidem, sacris quae dat praecepta libellis,
victrix fortunae sapientia, ducimus autem

hos quoque felices, qui ferre incommoda vitae
nec iactare iugum vita didicere magistra.

quae tam festa dies, ut cesset prodere furem
perfidiam fraudes atque omni ex crimine lucrum
quaesitum et partos gladio vel pyxide nummos?
rari quippe boni: numera, vix sunt totidem quot
Thebarum portae vel divitis ostia Nili.

10

20

25

