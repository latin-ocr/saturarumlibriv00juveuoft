SATVRA IX

his opibus numquam cara est annona veneni.
ergo occulta teges, ut curia Martis Athenis.'

0 Corydon, Corydon, secretum divitis ullum
esse putas ἱ) servi ut taceant, iumenta loquentur
et canis et postes et marmora. claude fenestras,
vela tegant rimas, iunge ostia, tollite lumen,

e medio fac eant omnes, prope nemo recumbat:
quod tamen ad cantum galli facit ille secundi,
proximus ante diem caupo sciet, audiet et quae
finxerunt pariter libarius archimagiri

carptores. quod enim dubitant componere crimen
in dominos, quotiens rumoribus ulciscuntur
baltea? nec derit qui te per compita quaerat
nolentem et miseram vinosus inebriet aurem.

illos ergo roges quidquid paulo aute petebas

a nobis, taceant illi. sed prodere malunt
arcanum quam subrepti potare Falerni,

pro populo faciens quantum Saufeia bibebat.
vivendum recte est, cum propter plurima tunc his
[idcirco ut possis linguam contemnere servi]
praecipue causis, ut linguas mancipiorum
contemnas. nec lingua mali pars pessima servi.
deterior tamen hic qui liber non erit illis,

quorum animas et farre suo custodit et aere.

‘ utile consilium modo, sed commune, dedisti.
nunc mihi quid suades post damnum temporis et spes
deceptas? festinat enim decurrere velox
flosculus angustae miseraeque brevissima vitae
porti03 dum bibimus, dum serta unguenta puellas
poscimus, obrepit non intellecta senectus.'

ne trepida, numquam pathicus tibi derit amicus
stantibus et salvis his collibus. undique ad illos
convenient et carpentis et navibus omnes
qui digito scalpunt uno caput. altera maior
spes superest. tu tantum erucis inprime dentem.

100

105

110

120

130

