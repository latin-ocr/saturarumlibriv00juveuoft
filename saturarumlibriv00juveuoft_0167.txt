SATVRA XI

officium vatis peragentibus. his monuit nos,
hanc rebus Latiis curam praestare solebat

fictilis et nullo violatus Iuppiter auro.

illa domi natas nostraque ex arbore mensas
tempora viderunt3 hoc lignum stabat ad usus,
annosam si forte nucem deiecerat eurus.

at nunc divitibus cenandi nulla voluptas,

nil rhombus, nil damma sapit, putere videntur
unguenta atque rosae, latos nisi sustinet orbes
grande ebur et magno sublimis pardus hiatu
dentibus ex illis quos mittit porta Syenes

et Mauri celeres et Mauro obscurior Indus,

et quos deposuit Nabataeo belua saltu

iam nimios capitique graves. hinc surgit orexis,
hinc stomacho vires; nam pes argenteus illis,
anulus in digito quod ferreus. ergo superbum
convivam caveo, qui me sibi comparat et res
despicit exiguas. adeo nulla uncia nobis

est eboris, nec tessellae nec calculus ex hac
materia, quin ipsa manubria cultellorum

ossea. non tamen his ulla umquam obsonia fiunt
rancidula aut ideo peior gallina secatur.

sed nec structor erit cui cedere debeat omnis
pergula, discipulus Trypheri doctoris, aput quem
sumine cum magno lepus atque aper et pygargus
et Scythicae volucres et phoenicopterus ingens
et Gaetulus oryx hebeti lautissima ferro

caeditur et tota sonat ulmea cena Subura..

nec frustum capreae subducere nec latus Afrae
novit avis noster, tirunculus ac rudis omni
tempore et exiguae furtis inbutus ofellae.
plebeios calices ct paucis assibus emptos

porriget incultus puer atque a ¹frigore tutus.

non Phryx aut Lycius, non a mangone petitus

quisquam erit, et magno: cum posces, posce Latine.

115

120

125

130

140

145

