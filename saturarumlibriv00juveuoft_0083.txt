D. IVNII IVVENALIS

SATVRARVM

LIBER PRIMVS

SATVRA I

Semper ego auditor tantum ἶ) numquamne reponam
vexatus totiens rauci Theseide Cordi :²

inpune ergo mihi recitaverit ille togatas,

hic elegos Ρ inpune diem consumpserit ingens
Telephus aut summi plena iam margine libri
scriptus et in tergo necdum finitus Orestes Ρ

nota magis nulli domus est sua, quam mihi lucus
Martis et Aeoliis vicinum rupibus antrum
Vulcani ; quid agant venti, quas torqueat umbras
Aeacus, unde alius furtivae devehat aurum
pelliculae, quantas iaculetur Monychus ornos.
Frontonis platani convulsaque marmora clamant
semper et adsiduo ruptae lectore columnae.
expectes eadem a summo minimoque poeta.

et nos ergo manum ferulae subduximus, ct nos
consilium dedimus Sullae, privatus ut altum
dormiret. stulta est clementia, cum tot ubique
vatibus occurras, periturae parcere chartae.ae

cur tamen hoc potius libeat decurrere campo,

per quem magnus equos Auruncae flexit alumnus,
si vacat ac placidi rationem admittitis, edam. .

10

15

20

