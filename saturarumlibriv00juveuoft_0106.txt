24 J 1). lvmr 1vaNAL1s

in laevum conversus, at illi dextra iacebat

belua. sic pugnas Cilicis laudabat et ictus

et pegma et pueros inde ad velaria raptos.

non cedit Veiento, sed ut fanaticus oestro
percussus, Bellona, tuo divinat et ‘ingens

omen habes ' influit ‘magni clarique triumphi.
regem aliquem capies, aut de temone Britanno
excidet Arviragus. peregrina est belua, cernis
erectas in terga sudes ?' hoc defuit unum
Fabricio, patriam ut rhombi memoraret et annos.
‘ quidnam igitur censes P conciditur Ρ) ‘ absit ab illo
dedecus hoc ⁷ Montanus ait 3 ‘ testa alta paretur,
quae tenui muro spatiosum colligat orbem.
debetur magnus patinae subitusque Prometheus.
argillam atque rotam citius properate, sed ex hoc
tempore iam, Caesar, figuli tua castra sequantur.'
vicit digna viro sententia. noverat ille

luxuriam inperii veterem noctesque Neronis

iam medias aliamque famem, cum pulmo Falerno
arderet. nulli maior fuit usus edendi
tempestate mea3 Circeis nata forent an
Lucrinum ad saxum Rutupinove edita fundo
ostrea callebat primo deprendere morSU,

et semel aspecti litus dicebat echini.

surgitur et misso proceres exire iubentur
consilio, quos Albanam dux magnus in arcem
traxerat attonitos et festinare coactos

tamquam de Chattis aliquid torvisque Sycambris
dicturus, tamquam ex diversis partibus orbis
anxia praecipiti venisset epistula pinna.

atque utinam his potius nugis tota illa dedisset
tempora saevitiae, claras quibus abstulit urbi
inlustresque animas impune et vindice nullo.

sed periit postquam cerdonibus esse timendus
coeperat. hoo nocuit Lamiarum caede madenti.

120

125

130

135

140

145

150

