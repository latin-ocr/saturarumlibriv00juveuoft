SATVRA V

luserit Aeneas nec filia dulcior illo ;

iucundum et carum sterilis facit uxor amicum.

sed tua 1111110 Mycale pariat licet et pueros tres

in gremium patris fundat semel, ipse loquaci

gaudebit nido, viridem thoraca iubebit

adferri minimasque nuces assemque rogatum,

ad mensam quotiens parasitus venerit infans.
vilibus ancipites fungi ponentur amicis,

boletus domino, sed quales Claudius edit

ante illum uxoris, post quem nihil amplius edit.
Virro sibi et reliquis Virronibus illa iubebit

poma dari, quorum solo pascaris odore,

qualia perpetuus Phaeacum autumnus habebat,

credere quae possis subrepta sororibus Afris ε

tu scabie frueris mali, quod in aggere rodit

qui tegitur parma et galea metuensque flagelli

discit ab hirsuta iaculum torquere capella.
forsitan inpensae Virronem parcere credas.

hoc agit ut doleas ; nam quae comoedia, mimus

quis melior plorante gula Ρ ergo omnia fiunt,

si nescis, ut per lacrimas effundere bilem

cogaris pressoque diu stridere molari.

tu tibi liber homo et regis conviva videris :

captum te nidore suae putat ille culinae,

nec male coniectat ; quis enim tam nudus, ut illum

bis ferat, Etruscum puero si contigit aurum

vel nodus tantum et signum de paupere loro Ρ

spes bene cenandi vos decipit. ‘ ecce dabit iam

semesum leporem atque aliquid de clunibus apri,

ad nos iam veniet minor altilis.’ inde parato

intactoque omnes et stricto pane tacetis.

ille sapit qui te sic utitur. omnia ferre

si potes, et debes. pulsandum vertice raso

praebebis quandoque caput nec (lura timebis

flagra pati, his epulis et tali dignus amico.

29

140

145

150

155

160

165

170

