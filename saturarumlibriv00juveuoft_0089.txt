SATVRA 11

loripedem rectus derideat, Aethiopem albus.
quis tulerit Gracchos de seditione querentes ?
quis caelum terris uon misceat ct mare caelo,
si fur displiceat Verri, homicida Miloni,
Clodius accuset moechos, Catilina Cethegum,
in tabulam Sullae si (licant discipuli tres ?’
qualis erat nuper tragico pollutus adulter
concubitui, qui tunc leges revocabat amaras
omnibus atque ipsis Veneri Martique timendas,
cum tot abortivis fecundam Iulia vulvam
solveret et patruo similes effunderet offas.
nonne igitur iure ac merito vitia ultima fictos
contemnunt Scauros et castigata remordent ἶ)
11011 tulit ex illis torvum Laronia quendam
clamantem totiens ‘ ubi nunc lex Iulia Ρ dormis ?'
atque ita subridens: ‘felicia tempora, quae te
moribus opponunt. habeat iam Roma pudorem,
tertius e caelo cecidit Cato. sed tamen unde
haee emis, hirsuto spirant opobalsama collo

quae tibi ? ne pudeat dominum monstrare tabernae.

quod si vexantur leges ac iura, citari

ante omnes debet Scantinia. respice primum
et scrutare viros. faciunt hi plura, sed illos
defendit numerus iunctaeque umbone phalanges.
magna inter molles concordia. non erit ullum
exemplum in nostro tam detestabile sexu.

Mevia non lambit Cluviam nec Flora Catullam ε
Hispo subit iuvenes et morbo pallet utroque.
numquid nos agimus causas, civilia iura
novimus aut ullo strepitu fora vestra movemus Ρ
luctantur paucae, comedunt colyphia paucae.
vos lanam trahitis calathisque peracta refertis
vellera, vos tenui praegnantem stamine fusum
Penelope melius, levius torquetis Arachne,
horrida quale facit residens in codice paelex.

25

30

35

40

45

50

55

