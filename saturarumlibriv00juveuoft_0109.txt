SATVRA V

quae genuinum agitent, non admittentia morsum.
sed tener et niveus mollique siligine fictus
servatur domino. dextram cohibere memento,
salva sit artoptae reverentia. fingo tamen te
inprobulum, superest: illic qui ponere cogat :
‘ vis tu consuetis, audax conviva, canistris
impleri panisque tui novisse colorem P’
‘ scilicet hoc fuerat, proptor quod saepe relicta
coniuge per montem adversum gelidasque cucurri
Esquilias, fremeret saeva cuin grandine vernus
Iuppiter et multo stillaret paenula nimbo.'

aspice quani longo distinguat pectore lancem
quae fertur domino squilla, et quibus undique saepta
asparagis qua despiciat convivia cauda,
dum venit excelsi manibus sublata ministri.
sed tibi dimidio constrictus cammarus ovo
ponitur exigua feralis cena patella.
ipse Venafrano piscem perfundit : at hic qui
pallidus adfertur misero tibi, caulis olebit
lanternam ; illud enim vestris datur alveolis quod
canna Micipsarum prora subvexit acuta,
propter quod Romae cum Boccare nemo lavatur,
quod tutos etiam facit a serpentibus atris.
mullus erit domini, quem misit Corsica vel quem
Tauromenitanae rupes, quando omne peractum est
et iam defecit nostrum marc, duni gula saevit,
retibus adsiduis penitus scrutante macello
proxima, nec patimur Tyrrhenum crescere piscem.
instruit ergo focum provincia, sumitur illinc
quod captator emat Laenas, Aurelia vendat.
Virroni muraena datur, quae maxima venit
gurgite de Siculo; nam dum se continet auster,
dum sedet et siccat madidas in carcere pinnas,
contemnunt mediam temeraria lina Charybdim τ
vos anguilla manet longae cognata colubrae,

27

70

75

80

85

90

95

100

